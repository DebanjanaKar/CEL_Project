 राजस्थान : ट्रक ने कार को मारी टक्कर, कार में सवार चार लोग घायल 
राजस्थान के हनुमानगढ़ जिले के रावतसर थाना क्षेत्र में आज सुबह एक ट्रक ने एक कार को टक्कर मार दी जिससे कार में सवार चार लोग घायल हो गये।

धन्नासर पुलिस चौकी के पुलिस उप निरीक्षक बिशन सहाय ने बताया कि रावतसर जा रहे ट्रक ने पल्लू से हनुमानगढ़ टाउन जा रही कार को टक्कर मारी।

उन्होंने बताया कि घायलों को स्थानीय अस्पताल में भर्ती कराया गया। ट्रक चालक मौके से फरार हो गया। फिलहाल इस संबंध में कोई मामला दर्ज नहीं हुआ है।
 
