<?xml version="1.0" encoding="utf-8"?>
<DOC>
     <BODY>
          <DOCID>0ba42002754ac7f91a6df748e9693beb</DOCID>
          <TITLE>পুজো আসছে, টিকিট কাটার আগেই সেরে ফেলুন বেড়ানোর পরিকল্পনা</TITLE>
          <DATE> ৫ জুন, ২০১৯, ১৮:২৭:২৬</DATE>
          <ARTICLE>
প্রিয় পাঠক, দীর্ঘ সময় ধরে আনন্দবাজার পত্রিকার সংবাদে আপনি যে ভরসা রেখেছেন, সেই জন্য আমরা কৃতজ্ঞ। এই ওয়েবসাইট-এর হোমপেজের খবরগুলি যদিও নির্বিঘ্নেই পড়তে পারবেন কিন্তু বিস্তারিত খবর পড়তে হলে নীচের ধাপগুলি অনুসরণ করে ​আপনার ব্রাউজার-এর অ্যাড ব্লকারটি আনইন্সটল করে নিন।
বাঙালির বরাবরের প্রিয় সিকিম। রোম্যান্টিক গিরিশ্রেণি, রহস্যময়অরণ্য, উচ্ছ্বল ঝর্না, পাহাড়ের বুক চিরে ছলছল নেমে আসা নদী— সিকিম এককথায় অসাধারণ।একেবারে সিকিম ঘোরা মুশকিল।সময়সাপেক্ষও বটে। তা ছাড়া পূর্ব-পশ্চিম-উত্তর-দক্ষিণ— সিকিমের চারটি প্রান্তই বৈচিত্রময় ও অনন্য। তাই কয়েকটি পর্যায়ে ভাগ করে সিকিম ভ্রমণের পরিকল্পনা করাই ভাল। পর্যায়ক্রমে সিকিম ঘোরার জন্য নীচের লিঙ্কগুলিতে ক্লিক করুন। তবে, ভ্রমণপিপাসুরা গন্তব্য বেছে নিয়ে নিজেদের মতো করেও সার্কিট বানাতে পারেন।
‘ঈশ্বরের আপন দেশ’ কেরল। ভারতের দক্ষিণ প্রান্তের এই রাজ্যও ভ্রমণপাগল বাঙালির অত্যন্ত প্রিয় গন্তব্য। পাহাড়-চা বাগান-নদী-নারকেল গাছের আন্তরিক আহ্বান এড়ায়, এমন সাধ্যি কার! কেরলও এক দফায় না ঘোরাই ভাল। কারণ, কেরলেও দেখার জিনিস অসংখ্য। শুধু দৌড়ে বেড়ানোই নয়, হাত-পা ছ়ড়িয়ে দু’দণ্ড জিরিয়ে নেওয়ার, এলোমেলো ভাবনা আর ইতস্তত ঘুরে বেড়ানোর আদর্শ জায়গা কেরল।
কেরলে বেড়ানোর সবথেকে ভাল সময় অক্টোবর থেকে মার্চ। মায়াবী সৈকতে আছড়ে পড়ছে আরব সাগরের অফুরান ঢেউ, চা বাগানের রহস্যময় বাঁক ডাক দিচ্ছে হারিয়ে যাওয়ার, ব্যাকওয়াটারের ধারে নিস্তরঙ্গ গ্রামজীবন, সংরক্ষিত বনাঞ্চলে বন্যপ্রাণের অবাধ বিচরণ, কফি ও মশলার বাগানে ঘোরাফেরা— এককথায়, কেরলের তুলনা মেলা ভার। কেরলকেও কয়েকটি সার্কিটে ভাগ করে ঘোরা যায়। কোচি থেকে শুরু করে তিরুঅনন্তপুরমে কেরলভ্রমণ শেষ করতে পারেন। আবার উল্টোটাও করতে পারেন। কেরলকে নতুন করে আবিষ্কারের জন্য নীচের লিঙ্কগুলিতে ক্লিক করুন।
বাঙালির চিরকালীন গন্তব্য ঘরের কাছের উত্তরবঙ্গ।বাংলার উত্তরপ্রান্তের অফুরান প্রাকৃতিক সৌন্দর্যের টানে ভ্রমণপাগল মানুষ বারে বারে ছুটে আসেন এখানে। চিরচেনা দার্জিলিং-কালিম্পং-কার্সিয়াং তো আছেই। আছে এই সব অঞ্চলের নানা প্রান্তে লুকিয়ে থাকা অজস্র গন্তব্য। আর সবার উপরে আছে হিমালয়। ট্রেন থেকে এনজেপি নামলেই গ্রাস করে নেয় তীব্র ভাললাগা।বেড়ানোর শুরু। অনুভব করাঅচিন প্রান্তের হাতছানির।মেঘ-কুয়াশা-রোদ্দুরের সঙ্গে লুকোচুরি খেলতে হলে চলে আসুন চামং। পাহাড়ের ঢালে ঢেউখেলানোচা বাগান। মাঝখানে হেরিটেজ বাংলো।
চামং-এর সঙ্গেই ঘুরে নিতে পারেন রঙ্গারুন। দার্জিলিং থেকে মাত্র ১৬ কিলোমিটার দূরে কার্যত অনাঘ্রাত সৌন্দর্যের ঠিকানা এই রঙ্গারুন। চা বাগানের মাঝেপাহাড়ের ঢালে হোমস্টে। এক্কেবারে নিরিবিলিতে ছুটি কাটানোর ঠিকানা। ক্লিক করুন নীচের লিঙ্কে।
কলকাতার খুব কাছেই এই দুই সমুদ্রসৈকত। এখানে যেতে হলে চার মাস আগেট্রেনের টিকিট কাটার ঝামেলা নেই। ট্রেন ছাড়া বাস তো আছেই। চলে যেতে পারেন গাড়িতেও। এই জায়গাগুলিউইকএন্ড ট্রিপের পক্ষে আদর্শ। ক্লিক করুন নীচের লিঙ্কগুলিতে।
তবে মনে রাখবেন, যে কোনও জায়গার ভ্রমণসূচি চূড়ান্ত করার আগে সংশ্লিষ্ট জায়গার হোটেলে বা হোমস্টে এবং গাড়ির জন্য ফোন করে সাম্প্রতিকতম দর জেনে নেবেন।</ARTICLE>
          <DOMAIN>other</DOMAIN>
     </BODY>
</DOC>