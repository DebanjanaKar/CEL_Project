<?xml version="1.0" encoding="utf-8"?>
<DOC>
     <BODY>
          <DOCID>bad7d3cf48453bc52895966eedb78611</DOCID>
          <TITLE> কিশোরী পরিচারিকার উপর শারীরিক ও মানসিক নির্যাতনের অভিযোগ স্কুল-শিক্ষিকার বিরুদ্ধে</TITLE>
          <DATE> 
                   Dec 06, 2018 02:44 PM IST  
                         Dec 06, 2018 02:44 PM IST </DATE>
          <ARTICLE>
কিশোরী পরিচারিকাকে নির্যাতনের অভিযোগ স্কুল-শিক্ষিকার বিরুদ্ধে। বাঁকুড়া সদর থানা এলাকার প্রতাপবাগানের ঘটনা। অভিযোগ, বাঁকুড়ার গঙ্গাজলঘাটি থানার কেন্দুয়াডিহি থেকে এক নাবালিকাকে বাড়িতে নিয়ে আসেন প্রাথমিক স্কুলের শিক্ষিকা ।
আরও পড়ুন: 
বাড়িতে নিয়ে এনে কিশোরীর উপর শুরু হয় শারীরিক ও মানসিক অত্যাচার। তাকে বাড়িতে ফোন করতে দেওয়া হত না। খেতেও দেওয়া হত না বলে দাবি নাবালিকার। বাড়িতে তালাবন্দি করে রাখা হত তাকে। অত্যাচার সহ্য করতে না পেরে বুধবার সন্ধেয় বাড়ির পাঁচিল টপকে পালায় সে।
আরও পড়ুন: 
শহরের চার্চ মোড় এলাকায় তাকে কাঁদতে দেখে, ঘটনা জানতে পারেন স্থানীয়রা। নাবালিকাকে বাঁকুড়া সদর থানার পুলিশের হাতে তুলে দেওয়া হয়েছে। অভিযুক্ত শিক্ষিকাকে বাড়ি থেকে আটক করে বাঁকুড়া মহিলা থানার পুলিশ। যদিও সমস্ত অভিযোগ অস্বীকার করেছেন অভিযুক্ত শিক্ষিকা ৷
আরও পড়ুন: </ARTICLE>
          <DOMAIN>manmade_disaster</DOMAIN>
     </BODY>
</DOC>